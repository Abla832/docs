<div id="--sia-footer" style="font-size: 12px;">
    <p>[1]: Offerta promozionale limitata "Public Cloud Free Trial" per l'installazione e l'utilizzo di un primo progetto di un servizio Public Cloud (tutti i clienti, nuovi o esistenti, possono richiedere di usufruire di questa offerta se non hanno già creato un progetto Public Cloud in passato, indipendentemente dal fatto che sia ancora attivo o meno), attivabile a partire dal 1° luglio 2022 alle 00:00. Il coupon deve essere attivato dal titolare al momento della creazione del primo progetto Public Cloud. Il coupon è valido esclusivamente per l’acquisto di prestazioni di servizi forniti da OVHcloud, direttamente dal sito Internet OVHcloud e unicamente per i servizi Public Cloud, in tutte le Region Public Cloud disponibili, escluse le offerte gratuite (in particolare i servizi gratuiti in fase beta test). Il coupon non è cumulabile con altre promozioni in corso applicabili ai servizi interessati, inclusa la promozione "Public Cloud Free Trial" e viene applicato alle tariffe standard pubbliche (disponibili sul sito Internet di OVHcloud) che non sono oggetto di sconto. Il valore del coupon è espresso nella valuta mostrata pubblicamente per il mercato/Paese a cui è associato il contratto Public Cloud che usufruisce del coupon, IVA esclusa, ed è spendibile esclusivamente per servizi indicati nella medesima valuta. Il coupon è valido per l’utilizzo di servizi solitamente disponibili nel mercato associato al NIC utilizzato. Il coupon è assegnato a una persona fisica o giuridica che dispone già di un account cliente in OVHcloud ed è associato al NIC OVHcloud (identificativo unico). Nel caso in cui la persona fisica o giuridica sia in possesso di più NIC handle, il coupon viene associato a uno solo di essi, senza la possibilità di poterlo cambiare o di usufruire di più coupon. Una stessa persona fisica o giuridica può utilizzare un solo coupon, anche se dispone di diversi NIC. Nel caso in cui il coupon venga utilizzato da un NIC differente rispetto a quello a cui è associato il coupon, OVHcloud si riserva il diritto di annullare o disattivare i servizi ottenuti, senza formalità giudiziaria o indennizzo e senza emettere nuovamente il coupon. L’utilizzo del coupon è vincolato all’accettazione senza riserva delle presenti condizioni e delle Condizioni Generali e Particolari applicabili ai servizi ottenuti, accessibili all’indirizzo &nbsp;<a
        data-entity-substitution="canonical" data-entity-type="node"
        style="font-size: 12px;"
        data-entity-uuid="078f0d24-8dae-4f9a-b949-25db37468b3d"
        href="https://www.ovhcloud.com/it/terms-and-conditions/contracts/" rel="nofollow noopener"
        target="_blank" title="Follow link">https://www.ovhcloud.com/it/terms-and-conditions/contracts/</a>&nbsp;. 
      In via eccezionale, gli importi derivati da questo coupon non fanno parte della base dell'importo mensile dei servizi utilizzati nell’ambito dei livelli di servizio (SLA) e relative penali. Questo significa che, se il titolare del coupon consuma un importo pari o inferiore al coupon in un determinato mese, non verrà versata alcuna penale in caso di inadempienza a uno SLA nell’ambito del servizio, mentre se consuma un importo superiore, nel calcolo delle penali saranno presi in considerazione solo gli importi pagati al di fuori del valore del coupon. Il coupon non può essere cambiato, rimborsato o rivenduto, anche solo parzialmente. Inoltre non può essere ceduto, venduto o trasmesso a terzi a nessun titolo, né gratuitamente né a pagamento. Non è inoltre cedibile tra entità giuridiche distinte di uno stesso gruppo aziendale. Il coupon è valido per un solo progetto Public Cloud, ma nell’ambito dello stesso progetto può essere utilizzato una o più volte includendo, se necessario, un altro metodo di pagamento, fino a esaurimento del saldo o al termine della validità del coupon. Per utilizzare il coupon, il titolare deve disporre di una modalità di pagamento valida registrata nel proprio account cliente OVHcloud. A partire dall’attivazione nell'account cliente del titolare, il coupon è valido per un periodo di 1 mese e viene automaticamente detratto dalle fatture associate al progetto Public Cloud per il quale il coupon è stato attivato. Il coupon non è sostituibile in caso di smarrimento, furto, distruzione, cessazione della validità o utilizzo fraudolento. Inoltre, in caso di mancato rispetto delle presenti condizioni o di utilizzo fraudolento (in particolare, l'utilizzo di più coupon da parte di una stessa persona), OVHcloud si riserva il diritto di porre fine ai servizi sottoscritti utilizzando i coupon e/o di annullare i coupon e il titolare sarà comunque tenuto al pagamento integrale a OVHcloud degli importi relativi ai servizi consumati, compreso l'importo dei coupon, senza pregiudizio del risarcimento che OVHcloud potrebbe richiedere. Nei limiti consentiti dalle normative in vigore, la responsabilità di OVHcloud nell’ambito di questa offerta promozionale è limitata all'importo del coupon. I coupon sono creati e rilasciati dalle società Affiliate di OVH Groupe SA (537 407 926 RCS Lille Métropole, 2 rue Kellermann, 59100 Roubaix, Francia), a seconda della società del gruppo OVHcloud con cui il titolare ordina il servizio Public Cloud che usufruisce del coupon (questa entità sarà chiamata da qui in poi “OVHcloud”). Ai fini delle presenti Condizioni, le società "Affiliate" sono tutte le società che OVH Groupe SA controlla, che controllano OVH Groupe SA o con cui OVH Groupe SA si trova sotto il controllo comune di una terza entità. Il concetto di controllo è da intendersi ai sensi dell’articolo L233-3 del codice del commercio francese e può essere diretto o indiretto. Il termine "Gruppo OVHcloud" si riferisce alla società OVH Groupe SA e a tutte le sue società Affiliate. Le presenti condizioni sono soggette al diritto francese e qualsiasi controversia che non abbia trovato una soluzione amichevole sarà di competenza dei tribunali francesi.</p>
</div>