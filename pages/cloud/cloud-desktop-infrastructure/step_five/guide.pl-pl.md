---
title: Etap 5 - logowanie do wirtualnych pulpitów
slug: logowanie-wirtualny-pulpit
excerpt: Dowiedz się, jak wygląda proces logowania do wirtualnych pulpitów
section: Wdrożenie
order: 5
---

**Ostatnia aktualizacja dnia 2018-03-19**

## Wprowadzenie

[Utworzyłeś pulę](https://docs.ovh.com/pl/cloud-desktop-infrastructure/jak-utworzyc-pule/){.external} i [użytkownicy mają dostęp do wirtualnych pulpitów](https://docs.ovh.com/pl/cloud-desktop-infrastructure/udostepnianie-pulpitu/){.external}. Teraz możesz się zalogować do wirtualnego pulpitu.

**Niniejszy przewodnik opisuje sposób logowania.**

## Wymagania początkowe

- Dostęp do klienta VMware Horizon lub przeglądarki internetowej
- Adres URL punktu dostępowego wskazany w [Panelu klienta](https://www.ovh.com/auth/?action=gotomanager&from=https://www.ovh.pl/&ovhSubsidiary=pl){.external}
- [Uprawnienia dostępu do puli pulpitów dla użytkownika](https://docs.ovh.com/pl/cloud-desktop-infrastructure/udostepnianie-pulpitu/){.external}


## W praktyce

### Logowanie za pomocą przeglądarki

> [!primary]
>
> Upewnij się, że aktywowałeś tę funkcję podczas tworzenia puli. Instrukcja postępowania w opisie [etapu 4](https://docs.ovh.com/pl/cloud-desktop-infrastructure/udostepnianie-pulpitu/){.external}.
> 

**Możesz logować się do Twojego wirtualnego pulpitu przy użyciu dowolnej przeglądarki internetowej.**

W tym celu kliknij link podany w e-mailu wysłanym po udostępnieniu usługi [Cloud Desktop Infrastructure](https://www.ovh.pl/cloud/cloud-desktop/infrastructure/){.external} opisany jako link dostępowy *desktop access*. Po otwarciu Twojej domyślnej przeglądarki wyświetli się okno, w którym będziesz mógł wybrać jeden z rodzajów instalacji: `VMware Horizon Client` lub `VMware Horizon HTML Access`.

![Strona główna Horizon](images/1200.png){.thumbnail}

- Kliknij `VMware Horizon HTML Access`{.action}.
- W kolejnym oknie wpisz dane logowania, które przesłaliśmy w e-mailu po uruchomieniu Cloud Desktop Infrastructure.
- Teraz kliknij w ikonkę Twojego wirtualnego pulpitu i zaczekaj aż się uruchomi.


### Logowanie za pomocą klienta VMware Horizon

**Aby uzyskać dostęp do szerszego zakresu funkcji, możesz zainstalować klienta oprogramowania Horizon.**

Możesz go pobrać, klikając na link: [VMware Horizon Client](https://my.vmware.com/en/web/vmware/info/slug/desktop_end_user_computing/vmware_horizon_clients/4_0){.external}.

- Po uruchomieniu klienta kliknij przycisk `+`{.action} lub `Dodaj serwer`{.action}.
- Wprowadź adres logowania do Twojego wirtualnego pulpitu (wskazany w e-mailu, który otrzymałeś po udostępnieniu rozwiązania [Cloud Desktop Infrastructure](https://www.ovh.pl/cloud/cloud-desktop/infrastructure/){.external} opisany jako link dostępowy *desktop access*).
- Kliknij w nowo utworzony serwer.
- Wpisz dane logowania, a następnie kliknij `Login`{.action}.

Odczekaj kilka chwil zanim Twój pulpit się uruchomi.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.