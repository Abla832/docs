---
deprecated: true
title: Informacija apie Dedicated Cloud apmokėjimą
excerpt: Išsami informacija apie Dedicated Cloud apmokėjimą.
slug: informacija_apie_dedicated_cloud_apmokejima
legacy_guide_number: g677
---


## 


## Paslaugos veikimui reikalingi resursai
Mėnesinis apmokėjimas taikomas daugeliui Dedicated Cloud elementų.


- Naudojant vSphere, paslauga veiks, jeigu turite bent vieną mazgą ir saugyklą.

- Naudojant vCloud, sistema yra automatizuota, vCloud valdymo skyde galėsite iš karto nustatyti savo poreikius.




## Jūsų Dedicated Cloud sukūrimas:
Jeigu savo Dedicated Cloud sukūrėte, pavyzdžiui, gruodžio 15 d., jūs galite naudoti paslaugą iki sausio 15 d.

Sausio 1 d. jums bus išsiųsta sąskaita už likusį naudojimą nuo sausio 15 iki 30 d. Apmokėję šią sąskaitą, kitas sąskaitas galėsite apmokėti už kalendorinį mėnesį.

## DĖMESIO!!!
Pateikdami Dedicated Cloud užsakymą įsipareigojate šią paslaugą naudoti vieną mėnesį. Jeigu pageidaujate paslaugos atsisakyti tą patį mėnesį, jums nebus kompensuota už likusį nepanaudotą laiką.
Tokiu atveju jums taip pat nebus kompensuota už Dedicated Cloud resursus, pasirinktus ir apmokėtus vienam mėnesiui.


## 
Pavyzdžiui, pirmą mėnesį užsisakote paslaugą ar tam tikrus resursus, o 15-ąją to paties mėnesio dieną nusprendžiate ją atšaukti. Jums nebus kompensuota už likusias nepanaudotas mėnesio dienas, kurias jau apmokėjote (šiuo atveju - 15 dienų).


## 
Valandinis apmokėjimas už resursus skaičiuojamas mėnesio pabaigoje.

Mūsų interneto svetainėje pateikiami visi paslaugos naudojimo valandiniai tarifai.


## 
Kai bus sukurtas užsakymas, galėsite jį apmokėti banko pavedimu, nurodydami užsakymo numerį, kad jūsų Dedicated Cloud užsakymas būtų greičiau patvirtintas.


## Pridėkite resursus mėnesiui
Pridėti resursus, apmokamus už mėnesį, galite tik savo tvarkytuvo skiltyje "Dedicated Cloud".

Pasirinkite virtualų duomenų centrą, į kurį pageidautumėte pridėti resursų. Pasirinkite pageidaujamą mazgo modelį. Jūsų užsakymas bus sugeneruotas automatiškai, o resursai bus priskirti iš karto, kai gausime apmokėjimą.


## Pridėkite resursus, apmokestinamus už valandas
Pridėti resursus, apmokamus už valandas, galite tiesiogiai savo vSphere sąsajoje, pasirinkę skirtuką "Inventor" ir spragtelėję OVH Dedicated Cloud langelį. 

Savo vSphere jūs turite naudoti bent vieną mazgą ir saugyklą per mėnesį.


## 
Mėnesiui užsakytus resursus galite atnaujinti kiekvieno mėnesio pradžioje, tuo pat metu, kai apmokate už per mėnesį panaudotus resursus, apmokamus už naudojimo valandas.


## Kaip veikia atnaujinimas
Jūs turite savo OVH sąskaitą, kurią bet kuriuo metu galite papildyti reikiamu piniginiu rezervu (kreditu). 
Tai galite atlikti savo tvarkytuvo skiltyje "Sąskaitos".


## Automatinis atnaujinimas
Jūs galite atnaujinti Dedicated Cloud paslaugą pagal nutylėjimą kiekvieną mėnesį. Šiuo atveju, turite pasirinkti apmokėjimą iš OVH Kliento sąskaitos. Ši parinktis prieinama jūsų tvarkytuvo skiltyje "Apmokėjimas". 

Atkreipkite dėmesį, kad mes nerekomenduojame rinktis automatinio atnaujinimo, kadangi esant nepakankamam kreditui, paslaugos teikimas gali būti nutrauktas.


## Neautomatinis atnaujinimas
Dedicated Cloud paslauga atnaujinama kiekvieno mėnesio 1 dieną.

Pasirinkę apmokėjimą pavedimu, nurodykite užsakymo numerį, kad jūsų užsakymas būtų greičiau patvirtintas, o jūsų OVH Kliento sąskaita būtų papildyta laiku. 

Jeigu jūsų OVH Kliento sąskaitoje pritrūks reikiamo kredito, jums bus tris kartus išsiųstas priminimas jūsų paskyroje nurodytu el. paštu. Tai bus pranešimas apie apmokėjimą, kad ir toliau galėtumėte naudotis Dedicated Cloud paslauga.

Jeigu iš jūsų nesulauksime atitinkamos Jūsų reakcijos po trijų priminimų, panaikinsime prieigą prie Dedicated Cloud.


## 
"Easy Start" paketams šiuo metu taikomi specialūs pasiūlymai. 
Pasiūlymai galioja tol, kol jį sudarantys elementai naudojami jūsų Dedicated Cloud.

Jeigu pašalinsite ar pakeisite vieną iš šių resursų (mazgą, saugyklą), nuolaidos nebebus taikomos visam šių resursų paketui. Vis dėlto turite galimybę pridėti papildomus resursus nepaveikdami savo pradinio paketo ir jo diegimo.

