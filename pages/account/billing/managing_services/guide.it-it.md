---
title: 'Gestire i servizi OVH'
slug: gestire-servizi-ovh
excerpt: 'Come visualizzare e amministrare le tue soluzioni dallo Spazio Cliente OVH'
section: 'Gestire ordini, fatture e servizi'
hidden: true
---

**Ultimo aggiornamento: 18/02/2019**

## Obiettivo

Lo Spazio Cliente OVH ti offre una gestione amministrativa completa di tutti i tuoi servizi attivi. 

**Questa guida ti mostra come visualizzare e gestire le tue soluzioni accedendo all’interfaccia “Gestisci i tuoi servizi” dello Spazio Cliente OVH.**

> [!primary]
>
> Ti ricordiamo che in base al luogo di residenza, alla normativa vigente e ai servizi attivati, è possibile che alcune sezioni di questa guida varino o non siano applicabili alla tua situazione. In caso di difficoltà o dubbi, consulta i contratti disponibili nel tuo [Spazio Cliente OVH](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external}, sezione `I tuoi servizi`{.action} > `I tuoi contratti`{.action}.
>

## Prerequisiti

- Avere accesso allo [Spazio Cliente OVH](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external}
- Disporre di servizi OVH attivi

## Procedura

Nella sezione `Gestisci i tuoi servizi`{.action} dello Spazio Cliente OVH sono disponibili tutte le tue soluzioni attive. Da questa interfaccia è possibile amministrare la maggior parte dei servizi, ad eccezione di:

- servizi di telecomunicazione (ad esempio xDSL, VoIP, ecc...)
- servizi Microsoft (ad esempio soluzioni Exchange, Office 365 e SharePoint)
- servizio di posta MX Plan

Prosegui nella lettura di questa guida in base all’operazione che vuoi effettuare:

- [visualizzare i tuoi servizi](./#visualizza-i-tuoi-servizi-nello-spazio-cliente-ovh)
- [gestire i tuoi servizi](./#gestisci-i-tuoi-servizi-dallo-spazio-cliente-ovh)

### Visualizza i tuoi servizi nello Spazio Cliente OVH

Accedi allo [Spazio Cliente OVH](https://www.ovhtelecom.fr/manager/auth/?action=gotomanager){.external}, clicca sul tuo nome utente in alto a destra e seleziona `I tuoi servizi`{.action}.

![Gestione servizi](images/manage-ovh-services-step1.png){.thumbnail}

Visualizzi una tabella con tutte le soluzioni OVH attive e le relative informazioni:

- nome del sevizio
- nome OVH associato al servizio (simile a una referenza)
- data di rinnovo o scadenza
- frequenza di rinnovo

Alcuni servizi, ad esempio hosting Web e domini, possono essere associati tra loro. In questo caso, clicca sul pulsante a forma di freccia per visualizzarli separatamente nella tabella.

![Gestione servizi](images/manage-ovh-services-step2.png){.thumbnail}

Se le soluzioni attive sono numerose, la tabella può occupare più pagine. Utilizza i filtri per:

- visualizzare un servizio in particolare, digitandone il nome nella barra di ricerca situata sopra la tabella
- ordinare la visualizzazione dei tuoi servizi in base a diversi criteri, con i filtri disponibili sopra la tabella 
- modificare il numero di servizi mostrati per pagina, servendoti del menu a tendina situato sotto la tabella

![Gestione servizi](images/manage-ovh-services-step3.png){.thumbnail}

### Gestisci i tuoi servizi dallo Spazio Cliente OVH

Accedi allo [Spazio Cliente OVH](https://www.ovhtelecom.fr/manager/auth/?action=gotomanager){.external}, clicca sul tuo nome utente in alto a destra e seleziona `I tuoi servizi`{.action}.

![Gestione servizi](images/manage-ovh-services-step1.png){.thumbnail}

Visualizzi una tabella con tutte le soluzioni OVH attive per cui, se l’operazione è consentita, puoi scegliere di:

- disdire un servizio alla data di scadenza
- eliminare immediatamente un servizio
- effettuare altre operazioni associate al pagamento del servizio (per maggiori informazioni, consulta [questa guida](https://docs.ovh.com/it/billing/imposta_il_rinnovo_automatico_dei_tuoi_servizi_ovh/){.external}

Ti ricordiamo che alcune soluzioni non possono essere gestite dall’interfaccia “Gestisci i tuoi servizi”.

#### Disdire un servizio alla data di scadenza

Questa azione comporta la disattivazione del rinnovo automatico della soluzione in questione, che verrà eliminata alla data di scadenza insieme ai dati ad essa associati. 

Per effettuare l’operazione clicca sui tre puntini in corrispondenza del servizio interessato, seleziona `Disattiva il servizio alla data di scadenza`{.action}, leggi le informazioni mostrate e infine conferma.

È possibile annullare la tua richiesta fino a 24 ore prima della scadenza, cliccando nuovamente sui tre puntini e selezionando `Annulla chiusura`{.action}.

![Gestione servizi](images/manage-ovh-services-step4.png){.thumbnail}

#### Elimina immediatamente un servizio

Questa azione, disponibile esclusivamente per gli [hosting Web](https://www.ovhcloud.com/it/web-hosting/){.external}, comporta la rimozione immediata della soluzione selezionata: significa che il servizio verrà eliminato prima della data di scadenza, senza attendere il termine del contratto.

**Ti ricordiamo che l'eliminazione di un servizio è un'operazione irreversibile che comporta la cancellazione definitiva di tutti i dati ad esso associati e non dà diritto ad alcun rimborso.**  

Per effettuare l’operazione clicca sui tre puntini in corrispondenza del servizio interessato, seleziona `Elimina subito l’hosting`{.action}, leggi le informazioni mostrate e infine conferma. Per completare la tua richiesta, continua seguendo le indicazioni ricevute via email.

![Gestione servizi](images/manage-ovh-services-step5.png){.thumbnail}

## Per saperne di più

Contatta la nostra Community di utenti all’indirizzo <https://community.ovh.com/en/>.
