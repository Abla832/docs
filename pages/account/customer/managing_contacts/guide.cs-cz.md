---
deprecated: true
title: Správa kontaktů
slug: sprava-kontaktu
excerpt: Zjistěte, jak na správu kontaktů svých OVH služeb
section: První kroky
---

**Poslední aktualizace 03/01/2019** 

## Cíl

Ke každé službě OVH je obvykle přiřazeno několik kontaktů. Tyto kontakty umožňují provádět správu služby v závislosti na různých stupních oprávnění.

**Zjistěte, jak na správu kontaktů svých OVH služeb.**

## Prerekvizity

- Přihlášení do [Zákaznického prostoru OVH](https://www.ovh.com/auth/?action=gotomanager){.external}
- Přístup k e-mailové adrese přiřazené k Vašem profilu
- Dostatečná oprávnění pro příslušnou službu
- Zákaznický identifikátor nového kontaktu (pro nějž úpravu provádíte)
- Nový kontakt musí mít přístup k e-mailové adrese přiřazené k jeho účtu
- Původní ani nový fakturační kontakt nesmí být pozadu s platbami za využívané služby

## V praxi

### Přístup ke správě kontaktů

V panelu nabídky, umístěném v pravé horní části [Zákaznického prostoru OVH](https://www.ovh.com/auth/?action=gotomanager){.external}, rozklikněte svůj zákaznický identifikátor a poté klikněte na tlačítko `Moje kontakty`{.action}. 

![Contact management](images/contactmanagement0.png){.thumbnail}

Zobrazená tabulka nabízí přehled služeb, v jejichž rámci je Váš zákaznický identifikátor veden jako kontakt.

![Contact management](images/contactmanagement1.png){.thumbnail}

Níže naleznete vysvětlivky k jednotlivým kontaktním rolím:

- **Administrátorský kontakt** spravuje administrační a technické aspekty služby. Disponuje oprávněním k provádění úprav všech kontaktů a může provádět změny údajů vážících se k vlastníkovi služby.
- **Technický kontakt** se stará pouze o technické aspekty služby.
- **Fakturační kontakt** má na starosti veškeré aspekty související s fakturací služby. Tento kontakt například dostává oznámení o expiraci či obnovení služby.

Zákaznický identifikátor je unikátní kombinací písmen a číslic ve formátu AB12345-OVH, která je zákazníkům přidělována při registraci nového účtu a slouží jak pro jejich snadnou identifikaci, tak pro přihlášení do Zákaznického prostoru OVH. Při objednávce jakéhokoli řešení společnosti OVH je zákaznický identifikátor automaticky přiřazen jako kontaktní údaj pro danou službu.

![Contact management](images/contactmanagement21.png){.thumbnail}

### Úprava kontaktů služby

Po přechodu na stránku věnovanou správě kontaktů klikněte na ikonu tužky. Zadejte nové kontakty a potvrďte svůj požadavek.

![Contact management](images/contactmanagement3.png){.thumbnail}

Pokud operace proběhne úspěšně, zobrazí se zelené pole s oznámením o úspěšném přijetí Vašeho požadavku. Současně budete informováni o tom, že všechny zúčastněné kontakty obdrží e-mail s dalšími informacemi.

**Důležité**: v závislosti na Vašich právech, vyplývajících z aktuálně zastávané role, možná nebudete moci některé kontakty modifikovat. V takovém případě se obraťte na administrátorský kontakt Vaší služby.

#### Jsem administrátorský kontakt

Jako administrátor můžete provádět následující akce:

- Určit nový technický či fakturační kontakt. V takovém případě je vyžadováno potvrzení z Vaší strany i ze strany nového kontaktu. Původní kontakt obdrží e-mail s informacemi o provedených změnách, pokud k nim nakonec dojde.
- Obnovit technický či fakturační kontakt. Tento požadavek je nutné schválit. Původní kontakt obdrží e-mail s informacemi o provedených změnách.
- Určit nový administrátorský kontakt. Vyžaduje potvrzení z Vaší strany i ze strany nového kontaktu.

**Důležité**: administrátorský kontakt může v některých případech provádět změny informací o vlastníkovi služby. Při podobných operacích prosím dbejte zvýšené pozornosti.

#### Jsem technický kontakt

Jako technický kontakt můžete namísto sebe jmenovat jiný technický kontakt. Je nutné potvrzení z Vaší strany i ze strany nového technického kontaktu.

#### Jsem fakturační kontakt

Jako fakturační kontakt můžete namísto sebe jmenovat jiný fakturační kontakt. Je nutné potvrzení z Vaší strany i ze strany nového fakturačního kontaktu.

**Důležité**:  Původní ani nový fakturační kontakt nesmí být pozadu s platbami za využívané služby.

### Schválení, odmítnutí a sledování změny kontaktu

Pro sledování a správu aktuálních požadavků přejděte do záložky `Mé požadavky`{.action}. Zde lze jednotlivé požadavky přijímat nebo naopak odmítat.

![Contact management](images/contactmanagement4.png){.thumbnail}

Za tímto účelem je zapotřebí disponovat ověřovacím kódem (token), který je uveden v e-mailu odeslaném za účelem schválení nebo odmítnutí požadavku.

**Důležité**: tento kód je osobní, jednorázový a jeho znění je pro oba kontakty odlišné.

Obdržený e-mail zároveň obsahuje odkaz na rozhraní pro shválení či odmítnutí požadavku. Při přesměrování z e-mailu se kód pro schválení (token) automaticky předem vyplní.

Pokud některý ze zúčastněných kontaktů e-mail neobdrží, zkontrolujte prosím platnost e-mailových adres jedotlivých profilů. E-mailovou adresu lze v případě potřeby upravit a následně znovu zažádat o zaslání e-mailu kliknutím na tlačítko `Znovu odeslat požadavek`{.action}.

![Contact management](images/contactmanagement5.png){.thumbnail}

Pokud změnu schválí pouze jeden kontakt, zobrazí se zpráva informující o tom, že požadavek stále čeká na schválení druhým kontaktem. Pokud některý z kontaktů požadavek schválil před krátkou chvílí, může určitou dobu trvat, než se provedené změny v [Zákaznickém prostoru OVH](https://www.ovh.com/auth/?action=gotomanager){.external} zobrazí.

![Contact management](images/contactmanagement6.png){.thumbnail}

Jakmile obě strany požadavek schválí, vstoupí změna v platnost. Oba kontakty obdrží e-mail s informacemi o úspěšném zpracování požadavku.

## Kam dál

Přidejte se k naší uživatelské komunitě na [https://community.ovh.com](https://community.ovh.com).