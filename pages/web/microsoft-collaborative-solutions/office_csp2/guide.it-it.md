---
title: Gestisci il servizio Office 365 Reseller OVH (CSP2)
excerpt: Come amministrare un gruppo di licenze Office 365 Reseller OVH (CSP2)
slug: ordina_e_gestisci_un_gruppo_di_licenze_office_365_reseller_ovh_csp2
section: Office 365
---

**Ultimo aggiornamento: 27/02/2018**

## Obiettivo

Le licenze Office 365 possono essere utilizzate su 5 PC/Mac, 5 tablet e 5 smartphone. Con il tuo servizio usufruisci regolarmente degli ultimi aggiornamenti disponibili, incluse le nuove versioni rilasciate.

**Questa guida ti mostra come amministrare un gruppo di licenze Office 365 Reseller OVH (CSP2).**

## Prerequisiti
- Disporre di un account cliente OVH
- Essere iscritto al nostro programma **Community Web** sul sito [http://partners.ovh.com/](http://partners.ovh.com/){.external} 
- Disporre di licenze Office 365 CSP2 attive

## Procedura

### Accedi all’interfaccia di gestione

Una volta attivato il servizio Office 365, è possibile gestirlo dallo [Spazio Cliente OVH](https://www.ovh.com/auth/?action=gotomanager&from=https://www.ovh.it/&ovhSubsidiary=it){.external}.

Accedi alla sezione `Sunrise`{.action}. Nel menu a sinistra, clicca su `Office 365 Reseller`{.action} e poi seleziona il tuo gruppo di licenze.

> [!primary]
>
> Se hai già attivato Office 365 CSP2 con Microsoft, hai la possibilità di delegarne la gestione a OVH. Dallo Spazio Cliente è possibile anche aggiungere abbonamenti supplementari, scegliendo l’opzione `Delega di una piattaforma creata precedentemente in Microsoft`{.action} durante l’ordine di un nuovo gruppo di licenze.
>

Inoltre, se disponi di un Microsoft Partner ID, potrai inserirlo in questa interfaccia per ottenere un cashback sugli abbonamenti che ordinerai tramite lo Spazio Cliente OVH. Il cashback è vincolato a regole definite da Microsoft in base ai volumi di abbonamenti che genererai.

![office365](images/sunrise_office365_CSP2.png){.thumbnail}

### Visualizza i dettagli del tuo servizio

Cliccando sul nome del tuo servizio nel menu a sinistra, visualizzi diverse informazioni:

|Nome|Descrizione| 
|---|---| 
|Nome interno del servizio|Il nome del tuo gruppo di licenze, visibile solo nel tuo Spazio Cliente OVH| 
|Nome visualizzato del servizio|Permette di personalizzare il nome del servizio che verrà visualizzato nello Spazio Cliente OVH| 
|Creato il|Indica la data di creazione del tuo gruppo di licenze|Interfaccia di gestione Microsoft|Indica il link del portale Office da cui è possibile gestire gli abbonamenti| 
|Tutorial online|Indirizzo della documentazione Office online (MOOC), che fornisce assistenza relativamente al funzionamento dei diversi programmi della suite Office 365| 
|Reinizializzare la password di amministratore|Permette di modificare la password di accesso al portale di gestione Microsoft|

![office365](images/sunrise_office365_CSP2_services_details.png){.thumbnail}

### Configura automaticamente un dominio ospitato in OVH

Per facilitare la gestione del tuo servizio, OVH fornisce un tool che permette di configurare automaticamente i domini della tua zona DNS OVH per integrarli con queste soluzioni:

- Exchange Online
- Skype
- Intune

Per effettuare questa operazione, scegli il dominio dal menu a tendina e seleziona uno o più servizi. Avvia l’operazione: nella zona DNS OVH del dominio verranno creati i relativi record.

![office365](images/sunrise_office365_CSP2_automatic_domain_configuration.png){.thumbnail}

### Gestisci i tuoi abbonamenti

Dallo Spazio Cliente OVH hai la possibilità di ordinare o annullare i tuoi abbonamenti alle licenze Office 365. Tutti i dettagli degli abbonamenti attivi sono mostrati in una tabella.

|Nome|Descrizione| 
|---|---| 
|ID|Tutti i tipi di licenza ordinati hanno un ID univoco| 
|Stato|Corrisponde allo stato della tua licenza| 
|Nome della licenza|Indica il tipo di licenza attiva| 
|Numero di licenze|Indica il numero delle licenze disponibili| 
|Data di creazione|Indica la data di creazione dell’abbonamento al tipo di licenza selezionato| 
|Ultimo aggiornamento|Indica la data dell’ultima modifica effettuata (ad esempio, l’aggiunta di una licenza)|

L’icona a forma di matita permette di modificare il numero totale di licenze dell'abbonamento, quella a forma di cestino consente di cancellare l’abbonamento e tutte le licenze ad esso associate.

> [!primary]
>
> Le licenze Office 365 Education sono vincolate alle regole definite nelle Condizioni Particolari di utilizzo fornite da Microsoft, disponibili in base alla tua lingua e Paese a [questa pagina](http://www.microsoftvolumelicensing.com/DocumentSearch.aspx?Mode=2&Keyword=AcademicQualEdUserDef){.external}.
>

![office365](images/sunrise_office365_CSP2_Subscribers.png){.thumbnail}

### Gestisci gli utenti

Adesso che disponi delle licenze necessarie, è possibile gestire gli utenti che le utilizzeranno direttamente dal [portale di gestione Microsoft](https://portal.office.com/Admin/Default.aspx){.external}. 

Per effettuare l’accesso utilizza le credenziali ricevute nell’email di conferma dell’installazione del tuo gruppo di licenze. 

## Per saperne di più

Contatta la nostra Community di utenti all’indirizzo [https://www.ovh.it/community/](https://www.ovh.it/community/){.external}.
