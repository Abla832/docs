---
deprecated: true
title: Správa služby OVH Office 365 Reseller (CSP2) 
slug: objednani-a-sprava-skupinovych-licenci-office-365-reseller-csp2
excerpt: Zjistěte, jak spravovat program Office 365 Reseller (CSP2) u společnosti OVH
section: Office 365
---

**Poslední aktualizace 09/03/2018**

## Cíl

Licence Office 365 může být požívána na pěti PC/Mac zařízeních, pěti tabletech a pěti smartphonech. Jakožto vlastník licence máte přístup k pravidelným aktualizacím a vydáním hlavních verzí produktu. 

**Zjistěte, jak spravovat program Office 365 Reseller (CSP2) u společnosti OVH.**

## Prerekvizity
- Zákaznický identifikátor OVH (NIC-handle)
- Registrace v partnerském programu **Community Web** (registrovat se můžete na následující adrese: [http://partners.ovh.com/](http://partners.ovh.com/){.external}) 
- Licence Office 365 CSP2

## Postup

### Přístup ke správě služby Office 365 Reseller

Službu Office 365 můžete spravovat prostřednictvím [Zákaznického prostoru OVH](https://www.ovh.com/auth/?action=gotomanager){.external}.

Rozhraní pro správu služby Office 365 naleznete v sekci `Sunrise`{.action}. V levém postranním panelu klikněte na tlačítko `Office 365 Reseller`{.action} a vyberte požadovanou službu.

> [!primary]
>
> Pokud již máte službu Office 365 CSP2 od společnosti Microsoft zakoupenou, můžete delegovat její správu ke společnosti OVH. Zároveň můžete službu rozšiřovat o další objednávky přímo ze Zákaznického prostoru OVH. Při objednávce nové skupiny licencí zvolte možnost `Delegace platformy od společnosti Microsoft`{.action}.
>

Pokud navíc máte Microsoft Partner ID, můžete ho zadat v rámci toho samého rozhraní. Tímto způsobem můžete za objednávky vytvořené prostřednictvím našeho Zákaznického prostoru získávat cashback. Cashback se řídí podmínkami společnosti Microsoft a jeho výše se odvíjí od celkového objemu Vámi generovaných odběratelů.

![office365](images/sunrise_office365_CSP2.png){.thumbnail}

### Detaily služby Office 365 Reseller (CSP2)

Po vybrání služby z levého postranního panelu sekce Sunrise v Zákaznickém prostoru OVH se zobrazí rozhraní s následujícími informacemi.

|Název|Popis| 
|---|---| 
|Interní název služby|Udává název Vaší služby. Tento název se zobrazuje pouze v Zákaznickém prostoru OVH.| 
|Zobrazovaný název služby|Umožňuje přizpůsobit název služby zobrazovaný ve Vašem Zákaznickém prostoru.| 
|Vytvořeno dne|Datum vytvoření služby| 
|Administrační panel Microsoft|Odkaz na Office portál, v jehož rámci můžete provádět správu svých odběrů.| 
|Online tutoriály|Odkaz na MOOC platformu s uživatelskými příručkami služby Office 365.| 
|Obnovení administrátorského hesla|Umožňuje provést změnu hesla pro přihlášení k administračnímu portálu Microsoft.|

![office365](images/sunrise_office365_CSP2_services_details.png){.thumbnail}

### Automatická konfigurace domény hostované u OVH

Společnost OVH nabízí nástroj pro snadnou konfiguraci Vaší domény. Tento nástroj umožňuje provést automatickou konfiguraci domén využívajících DNS zóny OVH tak, aby byly kompatibilní s následujícími řešeními:

- Exchange Online
- Skype
- Intune

Pokud si přejete provést automatickou konfiguraci domény, vyberte danou doménu ze seznamu a zaškrtněte požadovaná řešení. OVH následně v DNS zóně Vaší domény automaticky vytvoří příslušné DNS záznamy.

![office365](images/sunrise_office365_CSP2_automatic_domain_configuration.png){.thumbnail}

### Správa licencí

V rozhraní pro správu licencí můžete objednávat či rušit stávající odběry licencí Office 365. Tabulka nabízí detailní informace o Vašich aktuálních licencích.

|Název|Popis| 
|---|---| 
|ID|Každá zakoupená licence disponuje unikátním identifikátorem (ID).| 
|Status|Zobrazuje aktuální stav Vaší licence.| 
|Název licence|Typ odebírané licence.| 
|Počet licencí|Počet dostupných licencí.| 
|Datum vytvoření|Datum vytvoření licence.| 
|Poslední aktualizace|Datum poslední aktualizace (např. přidání nové licence k odběrové skupině apod.).|

Pro úpravu počtu licencí v odběru klikněte na ikonku tužky. Ikonku koše použijte v případě, že si přejete zrušit daný odběr i se všemi v něm obsaženými licencemi.

> [!primary]
>
> Akademické a vzdělávací licence podléhají zvláštním podmínkám použití společnosti Microsoft. Detailní informace a příslušné dokumenty naleznete  [zde](http://www.microsoftvolumelicensing.com/DocumentSearch.aspx?Mode=2&Keyword=AcademicQualEdUserDef){.external}.
>

![office365](images/sunrise_office365_CSP2_Subscribers.png){.thumbnail}

### Správa uživatelů

Správu uživatelů jednotlivých licencí můžete provádět přímo na [administračním portálu Microsoft](https://portal.office.com/Admin/Default.aspx). 

Pro přihlášení k portálu použijte přihlašovací údaje, které Vám byly společností OVH zaslány na Váš e-mail společně s potvrzením instalace Vaší skupiny licencí.

## Kam dál

Přidejte se k naší uživatelské komunitě na [https://community.ovh.com](https://community.ovh.com){.external}