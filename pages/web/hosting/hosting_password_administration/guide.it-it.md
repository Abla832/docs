---
title: 'Hosting Web: gestisci le tue password'
excerpt: 'Hosting Web: gestisci le tue password'
id: '1909'
slug: hosting_web_gestisci_le_tue_password
legacy_guide_number: g1909
section: Per iniziare
---


## Accesso al tuo Spazio Cliente OVH
È la password associata all'identificativo OVH* (ad esempio, "ab12345-ovh") generato automaticamente al momento della tua iscrizione al sito [OVH](http://www.ovh.it).

*L'identificativo OVH è chiamato anche Nic-handle o Nic.
Scegli la password da associare al tuo identificativo. Per motivi di sicurezza la password non viene inviata per email.
Se hai dimenticato la password di accesso al tuo [Spazio Cliente OVH](http://www.ovh.com/manager/web), reimpostala cliccando su "Forgotten password?".

![](images/img_2847.jpg){.thumbnail}
Inserisci il tuo identificativo cliente (ad esempio,ab12345-ovh) e clicca su Submit.

![](images/img_2848.jpg){.thumbnail}
A questo punto, riceverai un email all'indirizzo che hai indicato al momento della tua iscrizione. Se questo indirizzo non risulta valido, prima di modificare la password è necessario seguire la procedura di [modifica dell'indirizzo email associata al tuo NIC](https://www.ovh.it/cgi-bin/it/procedure/procedureChangeEmail.cgi).
Se hai dimenticato anche il tuo identificativo e il tuo indirizzo email non è più valido, contatta il supporto OVH.


## Connessione FTP
Per utilizzare il protocollo FTP (File Tansfert Protocol), è necessario aver attivato un'offerta di hosting condiviso.
Una volta completata l'installazione della tua soluzione di hosting, ricevi via email il tuo identificativo FTP (login) e la relativa password.

Puoi consultare questo messaggio in qualsiasi momento nella sezione Il tuo account, Email ricevute del tuo Spazio Cliente OVH.

![](images/img_2849.jpg){.thumbnail}
Tutte le email inviate da OVH vengono salvate in questa sezione, senza limite di durata.
Se hai dimenticato la password dopo averla modificata, non è possibile recuperarla dal tuo Spazio Cliente OVH. In questo caso, è necessario reimpostare la password seguendo la procedura descritta in [questa guida](https://www.ovh.it/g1374.metti-online-tuo-sito#trasferisci_i_tuoi_file_in_ftp_recupera_le_credenziali_ftp).


## Password SQL (database)
L'offerta di hosting gratuito Start 10M non include database.
La creazione del database non avviene automaticamente al momento dell'ordine del tuo hosting condiviso, è necessario effettuarla una volta completata l'installazione.
Per farlo, segui le indicazioni di [questa guida](https://www.ovh.it/g1374.metti-online-tuo-sito#importa_-_esporta_il_tuo_database_crea).
Scegli la tua password al momento della creazione del database. Per motivi di sicurezza, non verrà indicata nell'email di conferma che ricevi a operazione completata.

Hai dimenticato la password del tuo database:


- se il tuo sito è online e utilizza il database, recuperala da un file salvato sul tuo spazio FTP (ad esempio, per WordPress il nome del file è wp-config.php).

- se il tuo sito non utilizza il database oppure vuoi semplicemente modificare la password, reimpostala dal tuo Spazio Cliente OVH. La procedura di modifica della password del database è descritta in  [questa guida](https://www.ovh.it/g1374.metti-online-tuo-sito#importa_-_esporta_il_tuo_database_recupera_le_tue_credenziali_sql).


Attenzione: la modifica della password del database può causare problemi di accesso al tuo sito o ai servizi che utilizzano questo database.

Ricordati di aggiornare il file di configurazione dei siti presenti sul tuo hosting durante la modifica, per consentire l'accesso al database con la nuova password.


## Connessione alla Webmail
Scegli la tua password al momento della creazione del tuo account email e accedi alla [Webmail](https://ssl0.ovh.net) inserendo il tuo indirizzo email completo e la password scelta.
Se hai dimenticato la password del tuo indirizzo email, puoi reimpostarla direttamente dal tuo Spazio Cliente OVH. La procedura di modifica è descritta in [questa guida](https://www.ovh.it/g1343.email_condivisa_guida_alla_creazione_di_un_indirizzo_email#help_come_fai_a_definire_la_password_dei_tuoi_account_email)
Una volta modificata la password del tuo indirizzo email, ricordati di aggiornare la configurazione del tuo client di posta.


## Connessione SSH
Puoi accedere in SSH (Secure Shell) solo se hai attivato un piano di hosting PRO o superiore. Per l'autenticazione, utilizza le stesse credenziali della connessione FTP.

Per attivare una soluzione che ti consente di accedere via SSH, consulta le [nostre offerte](https://www.ovh.it/hosting-web/)


## CMS in 1 click
Scegli la tua password di amministratore durante l'installazione del tuo CMS. Per motivi di sicurezza la password non viene inviata per email.
Se hai dimenticato la password di accesso al tuo CMS, reimpostala cliccando sull'apposito link.

Esempio con WordPress:

![](images/img_2851.jpg){.thumbnail}
Se hai installato il tuo CMS dal nuovo Spazio Cliente OVH, puoi modificare la password direttamente da questa interfaccia.

Per farlo, accedi al tuo Spazio Cliente OVH e seleziona il tuo hosting nella sezione Hosting del menu a sinistra.

![](images/img_2855.jpg){.thumbnail}
Clicca su CMS in 1 click, poi sulla ruota dentata a destra e infine seleziona Modifica la password.

![](images/img_2854.jpg){.thumbnail}

